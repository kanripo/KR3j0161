# -*- mode: mandoku-view; -*-
#+TITLE: 春明夢餘錄
#+DATE: 2015-08-24 23:25:42.106304
#+PROPERTY: ID KR3j0161
#+PROPERTY: BASEEDITION WYG    
#+PROPERTY: JUAN 卷六十七
<pb:KR3j0161_WYG_067-1a>¶
欽定四庫全書¶
　春眀夢餘録卷六十七¶
　　　　　　　　　　吏部左侍郎孫承澤撰¶
　　石刻¶
周宣王石鼓文在國子監廟門内京師石刻莫古於宣¶
王獵碣矣其形如鼔其數盈十葢周宣田獵之事史籕¶
之迹也舊在陳倉野中韓昌黎為愽士時請於祭酒欲¶
輿之太學不從鄭餘慶遷之鳳翔孔子廟經五代之亂¶
<pb:KR3j0161_WYG_067-1b>¶
遂至散失宋司馬池知鳳翔復輦至府學廡已失其一¶
皇祐四年向傳師搜足大觀二年歸於汴京詔以金填¶
其文初致之辟雍後移至寳和殿金人破汴輦至於燕¶
置王宣撫家復移大興府學元皇慶移至文廟㦸門内¶
其文漫滅不可讀潘廸音訓載四百九十四字薛尚功¶
帖載四百五十一字今存三百二十五字¶
　　楊用脩慎曰此文在太學潘廸有音訓凡四百九¶
　　十四字予得唐人拓本於李文正先生凡七百二¶
<pb:KR3j0161_WYG_067-2a>¶
　　字葢全文也嘗刻之木以傳矣然都元敬金薤篇¶
　　劉梅國廣文選所收仍是殘缺四百九十四字本¶
　　葢亦未見此也¶
　　陸文裕深曰石皷詩先儒辨論至多葢風雅之遺¶
　　云皷今在北監子為司業祭酒時慮其泐也欲扃¶
　　鑰之而不果别有樹碑一元司業潘廸以今文寫¶
　　之仍其舊闕潘碑與皷積有存亡矣潘仕大徳間¶
　　虞文靖公集助教成均時嘗謂十皷其一已無字¶
<pb:KR3j0161_WYG_067-2b>¶
　　其一惟存數字潘虞相去不遠其言如此今去之¶
　　又將二百年石可知矣詩之存者頗賴諸家文字¶
　　集録以傳石顧足恃哉慱洽之儒如王順伯鄭漁¶
　　仲又好古而捜訪訓釋靡餘力矣咸存斷闕焉歐¶
　　陽公集古所録才四百六十有五字胡世將資古¶
　　所録僅多九字乃稱先世藏本集古録之前孫巨¶
　　源於佛龕中得唐人所録古文乃有四百九十七¶
　　字視資古又前矣又前之則韓公所見紙本已謂¶
<pb:KR3j0161_WYG_067-3a>¶
　　毫髮備盡復有年深闕畫之嘆韋應物亦謂風雨¶
　　闕訛而杜工部直云陳倉石皷久已訛其上下世¶
　　數如此近世吾衍子行尤號慱雅自謂以甲秀堂¶
　　譜圖随皷形補闕字列錢為文以求章句又叅以¶
　　薛尚功欵識諸作斯已勤矣亦僅得四百三十餘¶
　　字每皷列行裁分為十而章句次第又與諸家不¶
　　同子行介士未嘗入燕止於畫中見皷爾不知近¶
　　日何縁得此十詩完好乃爾耶此詩出於修撰楊¶
<pb:KR3j0161_WYG_067-3b>¶
　　用修慎若所從来果有的㨿豈非千古之一快哉¶
　　如以補綴為竒固不若闕疑之為愈也¶
　　石皷文¶
我車既攻我馬既同我車既好我馬既&KR2425;君子云獵云¶
獵云遊麀鹿速速君子之求彎彎&KR1214;弓弓兹以時我驅¶
其時其来&KR0008;&KR0008;&KR0008;&KR0008;炱炱即御即時麀鹿速速其来大¶
垐我驅其僕其来□□射其豚屬¶
　　右甲皷¶
<pb:KR3j0161_WYG_067-4a>¶
汧繄泛泛丞波潮淵鰋鯉處之君子漁之漫漫有鯊其¶
遊&KR0008;&KR0008;白魚鱳鱳其葅底鮮黄白其鯿有鮒有白其&KR0008;¶
孔庶臠之㚟㚟洋洋&KR0146;&KR0146;其魚惟何惟鱮惟鯉何以橐¶
之惟楊及栁¶
　　右乙皷¶
田車孔安鋚勒駻駻六師既簡左驂翻翻左驂騝騝我¶
以隮于原我戎止陸宫車其寫秀弓時射麋豕孔庶麀¶
鹿雉兎其原有迧其戎奔奔大車出洛亞獸白澤我執¶
<pb:KR3j0161_WYG_067-4b>¶
而勿射多庶&KR0146;&KR0146;君子乃樂¶
　　右丙皷¶
帥彼鑾車勿速填如秀弓孔碩彤矢䒨䒨四馬其寫六¶
轡沃若徒駢孔庶廓騎宣慱酋車載道如徒如章原隰¶
隂陽趨趨六馬射之簇簇有貙如虎獸鹿如兕怡爾多¶
賢迧禽奉雉我兎允異¶
　　右丁皷¶
我来自東靈雨奔流逆湧盈盈渫隰君子既渉我馬流¶
<pb:KR3j0161_WYG_067-5a>¶
汧汧繄洎棲丞士駕言西歸舫舟自廓徒駢逴逴惟舟¶
以道或隂或陽扱深以户出于水一方丞徒徨止其奔¶
我以阻其乃事¶
　　右戊皷¶
宣猷作原作周導遄我辭攸除帥彼阪田&KR0034;為世里希¶
微□□乃罟漆栗柞棫其㧞㯶&KR0008;庸庸鳴條亞&KR0034;其華¶
何為所斿□□水盩導㫖樹幽晤¶
　　右已皷¶
<pb:KR3j0161_WYG_067-5b>¶
徒御嘽嘽然而師旅填然㑹同又繹以左戎障弓矢孔¶
庶熖熖是熾射夫寫矢具奪舉㧘其徒肝来或羣或友¶
悉率左右燕樂天子来嗣王始振振復古我来攸止¶
　　右庚皷¶
彼走䮺䮺馬麃晳晳華華雉㲋位多庶微我師氏憲憲¶
文武何其一之¶
　　右辛皷¶
我水既净我道既平我行既止嘉樹則里天子永寧日¶
<pb:KR3j0161_WYG_067-6a>¶
惟丙申旭日杲杲我其旁導乗馬既迧&KR0008;夏康康駕彼¶
四黄左驂□□右驂駷駷棨㦸以奕汝不執徳旛翰黎¶
黎□斿施施公謂大来余及如兹邑曷不余及¶
　　右壬皷¶
吴人憐亟朝夕儆惕載西載北勿奄勿伐若而出竒進¶
獻用特歸格藝祖告于太祝禘嘗受享致其方藝寓逢¶
中囿孔庶麀鹿原隰既坦疆理疃疃大田不蒐君子何¶
求有謀有始周爰止于是¶
<pb:KR3j0161_WYG_067-6b>¶
　　右癸皷¶
　　張懐瑾曰按籕文者周史籕所作也與古文大篆¶
　　小異後人以名稱書謂之籕文七畧曰史籕者周¶
　　時史官教學童書也與孔氏壁中古文異體鄄酆¶
　　定六書二曰竒字是也其迹有石皷文存焉陳倉¶
　　李斯小篆兼采其意史籕即籕文之祖也¶
漢韓延夀碑在京西南罕山延夀漢循吏世居於此人¶
呼為韓家山碑漶滅不可讀¶
<pb:KR3j0161_WYG_067-7a>¶
漢冀州刺史王純碑延熹四年碑在京西北昌平境上¶
漢崔實頌徳碑在涿州大鴻臚袁隗撰實字真長桓帝¶
時為尚書免歸著月令十二篇¶
漢將馬成碑在平谷縣南五里¶
魏征南將軍建城鄉侯劉靖碑在燕故城東門晉元嘉¶
四年¶
晉康王碑在涿州¶
晉范陽王虓廟碑在涿州¶
<pb:KR3j0161_WYG_067-7b>¶
晉范陽王誨碑在涿州孝武帝太昌元年¶
定武本蘭亭叙在國學東廂¶
　　唐太宗留心右軍之蹟因魏徴言蘭亭叙真蹟在¶
　　僧辨才處特遣御史蕭翼賺得武徳四年收入秦¶
　　府貞觀十年始命湯普徹馮承素諸葛貞歐陽詢¶
　　禇遂良各有臨本而歐禇流傳最著後之所謂定¶
　　武本歐臨是也所謂唐絹本褚臨是也定武本當¶
　　時石刻禁中每紙已值錢數萬迨後石晉之亂契¶
<pb:KR3j0161_WYG_067-8a>¶
　　丹輦之而北路棄殺狐林慶歴中李學究得之其¶
　　子負官緡無償時宋景文守定武乃以帑金代償¶
　　納石於庫熈寧間薛師正出牧刋一别本以應求¶
　　者此郡真&KR0915;已有二刻矣其子紹彭字道祖又模¶
　　之他石潛易古刻乂剔損古刻湍流帶左右五字¶
　　為識大觀中詔向其子嗣昌取龕宣和殿後靖康¶
　　之亂金人取石皷及蘭亭叙重氊輦至於燕見宋¶
　　人姜白石蘭亭考中石皷在國學而蘭亭不知所¶
<pb:KR3j0161_WYG_067-8b>¶
　　在矣今存國學者疑是定州薛師正翻刻本或薛¶
　　紹彭所刻本雖非古刻然元人不能也此石一云¶
　　眀初出天師庵土中一云元順帝北還重氊裹載¶
　　棄之于路徐中山取置國學¶
唐紫陽觀碑元宗御製在涿州道士邊洞元修真成僊¶
于此¶
唐雲麾將軍李秀碑靈昌郡太守李邕文並書逸人太¶
原郭卓然模勒并題額¶
<pb:KR3j0161_WYG_067-9a>¶
　　李秀字元秀范陽人唐元宗朝以功拜雲麾將軍¶
　　左豹韜衛翊府中郎將封遼西郡開國公卒於開¶
　　元四年塟范陽福禄鄉碑刻於天寳元年李北海¶
　　有兩雲麾碑一為李思訓在陕西一為此碑其官¶
　　同其姓同也然此碑筆法遒逸大勝陕碑秦人有¶
　　著石墨鐫華者乃以為一碑且以北碑為趙松雪¶
　　所臨誤矣此碑舊貯良鄉縣庫中不知何時入都¶
　　城宛&KR0685;令李䕃掘地得六礎洗視乃雲麾碑建古¶
<pb:KR3j0161_WYG_067-9b>¶
　　墨齋以覆之後移少京兆署中止二礎其四礎傳¶
　　謂萬歴中王京兆惟儉擕去汴中¶
范陽郡憫忠寺御史大夫史思眀奉為大唐光天大聖¶
文武孝感皇帝敬元垢净光寳塔頌范陽府功曺參軍¶
兼莭度掌書記張不矜撰承奉郎守經畧軍胄曺参軍¶
蘓靈芝書至徳二載十一月十五日建其文書丹於石¶
故以後為前¶
　　按唐史肅宗至徳二載安禄山已死安慶緒忌史¶
<pb:KR3j0161_WYG_067-10a>¶
　　思眀之强遣安守忠阿史那承慶往徴兵因宻圖¶
　　之思眀納判官耿仁智等之謀乃囚承慶以所部¶
　　十三郡及兵八萬来降上大喜以思眀為歸義王¶
　　范陽莭度使此碑葢建於初歸附之時而借以媚¶
　　唐也靈芝書法整潔較所書諸碑此為最勝其碑¶
　　完好乃近人著景物畧者謂碑上半㫁裂不可讀¶
　　且蘓靈芝原有其人乃謂為李北海自鐫名尤誤¶
　　之甚北海自鐫名乃伏靈芝也¶
<pb:KR3j0161_WYG_067-10b>¶
隋天寧寺塔前石幢開皇時置書體遒美楊升庵云最¶
似歐禇筆法¶
隋房山石經開皇中釋静琬鑿石刻經一藏僅成而卒¶
唐宋皆有續刻¶
隋立幽州智泉寺舎利塔仁夀元年内史令王臣暕宣¶
隋智泉寺舎利感應記王邵撰¶
唐秀峯寺石幢心經貞觀二十二年書¶
唐重藏舍利記景福元年沙門南叙述僧知常書¶
<pb:KR3j0161_WYG_067-11a>¶
唐石磴庵心經廣徳二年趙偃書¶
唐重藏舎利記㑹昌六年采師倫書¶
唐草書千文僧亞栖書自云飛鳥出林驚蛇入草¶
唐雲居寺石浮屠銘王大悦撰開元十五年¶
唐雲居寺石浮圖銘梁髙望書開元十年¶
唐石經堂記劉濟撰元和四年¶
唐金僊公主奏請莊田記王守泰撰¶
唐𨽻書心經天寳十五年二月一日朝議大夫行尚書¶
<pb:KR3j0161_WYG_067-11b>¶
武部郎中上柱國徐浩書都人孫氏從墨蹟勒石¶
唐太尉朱懐珪碑元載撰李融書¶
宋仁宗篆書鍼灸經石刻在太醫院三皇廟内舊在汴¶
中移此燕中無宋蹟以其地未奉宋正朔也¶
採魏院石塔記遼景福元年建燕京寳塔寺講律沙門¶
如正述塔在今蕃育署¶
石經碑在舊燕城南金國子學碑碑刻春秋禮記今磨¶
滅不完¶
<pb:KR3j0161_WYG_067-12a>¶
佑聖王靈應碑金貞元元年許復書¶
戒壇聚慧寺碑大定元年建¶
大憫忠舎利函記大安十年義中書¶
潭柘寺碑大定十三年¶
香山寺碑李晏撰¶
大興隆寺碑李晏撰又章宗書飛虹橋飛渡橋六大字¶
平遼碑立燕都豐宜門外史臣韓昉撰宇文虚中書舊¶
有詩云十丈豐碑勢倚空風雲猶憶下遼東百年功業¶
<pb:KR3j0161_WYG_067-12b>¶
秦皇帝一代文章太史公石㫁龍鱗秋雨後苔封鼇背¶
夕陽中行人立馬空惆悵禾黍離離滿故宫韓昉燕京¶
人¶
雙塔寺碑黨懐英撰并書舊在西長安門外寺中為内¶
監取置神道懐英奉符人善篆籕人稱李陽冰之後一¶
人¶
棲雲嘯臺字章宗遊駐蹕山題刻於石¶
重脩蜀先主廟記金王庭筠書在涿州廟中¶
<pb:KR3j0161_WYG_067-13a>¶
雲居寺續鐫石經記遼趙遵仁撰清寧四年¶
雲居寺續秘藏石經塔記遼沙門志才撰天慶八年鐫¶
華嚴堂經本記賈志道撰并書至元元年¶
通恵河碑元翰林歐陽元文¶
　　碑畧首導昌平白浮之水次緒太行西山之麓㑹¶
　　馬眼諸泉瀦為七里河東流入自城西水門滙集¶
　　成潭又東並宫墻環大内之左合金水河南流東¶
　　至潞水之陽南㑹白河又南㑹直沽入海凡三百¶
<pb:KR3j0161_WYG_067-13b>¶
　　里是為通恵河置閘二十有四延祐中易木以石¶
　　云¶
改脩慶豐石閘碑至元宋褧撰¶
奉安四國公配享碑至元十六年潘廸八分書¶
雲居禪寺藏經記釋法植撰陳顥篆額至元三年¶
重脩崇國寺碑至元十一年沙門雪磵法稹撰¶
石鼔文音釋碑潘廸注并八分書¶
崇文閣藏書記吴澂撰并書¶
<pb:KR3j0161_WYG_067-14a>¶
佑聖王靈應碑至元任拭撰張禮書¶
天慶寺碑至元九年學士王惲譔并書¶
隆禧觀碑在大都東南數里漷州地漷州本漢泉州地¶
遼稱鎮金為縣建觀元學士王惲譔文¶
大都路總治碑皇慶二年王構撰劉賡書¶
延祐二年進士題名記趙孟頫書在國學¶
崇教大師演公碑皇慶五年趙孟頫書¶
張天師像賛趙孟頫書¶
<pb:KR3j0161_WYG_067-14b>¶
張天師大道歌趙孟頫書¶
争座位帖趙孟頫臨¶
黄庭經趙孟頫臨¶
樂毅論趙孟頫臨¶
金丹四百字趙孟頫書以上四刻俱在國學¶
慶夀寺碑編脩所次二官王萬慶撰¶
真人留國公碑延祐四年趙孟頫書¶
城隍廟碑至治四年莊文昭書¶
<pb:KR3j0161_WYG_067-15a>¶
大都城隍佑聖王碑泰定三年¶
黄籙大醮碑泰定二年虞集書¶
真人張留孫碑天歴二年趙孟頫書¶
昭徳殿碑天歴三年趙世延書¶
加封先聖父母并夫人及四配制祠碑至順元年¶
大都城隍廟碑至順二年虞集撰喀喇庫庫書¶
碧雲庵碑至順二年¶
仁聖宫碑至順二年虞集八分書¶
<pb:KR3j0161_WYG_067-15b>¶
碧雲庵碑元統三年¶
萬寧寺神御殿碑至正四年歐陽元撰寺在鼔樓東内¶
有番字碑二座豐甚¶
潭柘字碑至正八年葛天麟¶
崇國寺勅諭碑至正十四年¶
隆安選公傳戒碑至正二十四年危素書¶
潭柘寺碑危素書¶
䕶國佑聖王記至正二十五年吴雲書¶
<pb:KR3j0161_WYG_067-16a>¶
長眀燈記至正二十六年¶
醫無閭山碑在薊州城平津門外洪武三年御製¶
重脩順天府學碑宣徳三年大學士楊榮¶
文丞相祠碑永樂楊士竒¶
朝天宫記事碑宣徳時建¶
潭柘寺碑正統學士胡濙¶
大國師智光功行碑天順時建¶
𢎞光寺碑内侍髙麗鄭同¶
<pb:KR3j0161_WYG_067-16b>¶
法藏寺碑沙門道孚¶
重脩憫忠寺碑正統七年陳贄¶
脩順天府學碑正統十一年陳循¶
文丞相祠碑羅倫撰¶
西天逹爾瑪約格資哩行實碑天順二年¶
大國師智光功行碑天順時建¶
脩朝天宫記事碑成化時建¶
報國寺碑成化劉定之¶
<pb:KR3j0161_WYG_067-17a>¶
大隆善䕶國寺勅碑成化七年¶
龍華寺碑成化八年僧道深撰¶
真覺寺御製碑成化九年¶
古像觀音大士碑成化二十一年程敏政¶
潭柘寺碑𢎞治大學士謝遷¶
大隆善寺勅碑正徳七年¶
昭應宫碑大學士費宏¶
脩順天府學碑萬歴府尹李損¶
<pb:KR3j0161_WYG_067-17b>¶
萬夀寺碑萬歴大學士張居正¶
脩龍華寺碑萬歴朱之蕃¶
脩火徳真君廟碑萬歴朱之蕃書翁正春撰文¶
重脩憫忠寺碑萬歴公鼐¶
壇北藥王廟碑恭順侯吴惟英¶
慈慧寺碑陶萬齡撰黄輝書¶
蜘蛛塔記黄輝書¶
正陽門漢前將軍闗侯廟碑焦竑撰董其昌書¶
<pb:KR3j0161_WYG_067-18a>¶
長椿寺水齋傳米萬鍾書¶
眀因寺傳道記董其昌書¶
　　燕都有虞帝廟不知始於何代其碑則唐貞元間¶
　　顔真卿書謂之復廟碑至元時尚在元人王惲文¶
　　集有大都復虞帝廟碑記謂此碑人屢欲易去礱¶
　　焉以他用主者心戃恍若有儆動乃已後有道士¶
　　陳志元起長春别院復購之約不犯原刻用石背¶
　　及来徙碑與趺坼身挺植重不克舉道士惕息不¶
<pb:KR3j0161_WYG_067-18b>¶
　　敢徙仍安原處其碑著異如此今不可考¶
　　元人又有脩理大都南京石經事狀云竊見大都¶
　　南京廟學所有九經石刻刋琢極精近年以来舊¶
　　制既廢舉皆散亂於荒煙草棘間日就摧圯甚可¶
　　寳惜且經之遺制自漢唐至今歴代聖王無不尊¶
　　崇修理葢重夫經世大法故也今海宇混一方息¶
　　馬論道之時㨿上項石經理合脩立以彰國容按¶
　　九經石刻舊在汴梁學宫金人移置於燕今不復¶
<pb:KR3j0161_WYG_067-19a>¶
　　存余官汴城於開封府學又見有篆書九經似是¶
　　唐人手跡已殘剥不全余捐貲脩理列於兩廡今¶
　　亦在深泥中矣¶
　　石刻在世可以考證逸事補史之訛缺然所存者¶
　　極鮮舊記載景祐時姜遵奉太后意悉取長安碑¶
　　石為塔材又雒陽天淵池中有魏文帝九華樓殿¶
　　基悉是雒中故碑金陵街衢半是六朝舊碑余向¶
　　在汴梁捜閲舊碑止相國寺宋白一碑張孝廉民¶
<pb:KR3j0161_WYG_067-19b>¶
　　表曰國初欲建都於此悉取燒灰築城燕京舊碑¶
　　多為中貴取置神道或重脩廟宇改勒新文亦古¶
　　今之所同慨也¶
　¶
　¶
　¶
　¶
　春眀夢餘録卷六十七¶
