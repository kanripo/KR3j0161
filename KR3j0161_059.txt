# -*- mode: mandoku-view; -*-
#+TITLE: 春明夢餘錄
#+DATE: 2015-08-24 23:25:41.943846
#+PROPERTY: ID KR3j0161
#+PROPERTY: BASEEDITION WYG    
#+PROPERTY: JUAN 卷五十九
<pb:KR3j0161_WYG_059-1a>¶
欽定四庫全書¶
　春眀夢餘録卷五十九¶
　　　　　　　　　　吏部左侍郎孫承澤撰¶
　　欽天監二¶
　　觀象臺¶
觀象臺在城東南隅臺上有渾天儀如世所圖璇璣皆¶
鑄銅為器四柱以銅龍架而懸之又有簡儀状相似而¶
省十之七止周圍數道而已玉衡亦以銅為之如尺而¶
<pb:KR3j0161_WYG_059-1b>¶
首尾皆曲有二孔對孔直窺以候中星又有銅球左右¶
旋轉以象天體以方函盛之函四周作二十八宿真形¶
南面有正統御銘臺下小室有量天尺鑄銅人有捧尺¶
北面室穴其頂以候日中測景之長短冬至後可得一¶
丈七尺夏至後可得二尺中為紫微殿殿傍有銅壺滴¶
漏其簡儀乃耶律楚材製¶
　　周禮保章氏掌天星以志日月星辰之變動以觀¶
　　天下之遷辨其吉凶以星土辨九州之地所封封¶
<pb:KR3j0161_WYG_059-2a>¶
　　域皆有分星以觀妖祥以十有二嵗之相觀天下¶
　　之妖祥以五雲之物辨吉凶水旱降豐荒之祲象¶
　　以十有二風察天地之和命乖别之妖祥凡此五¶
　　物者以詔救政訪叙事¶
　　吳澂曰天星天文星度也歩占之法以星為主故¶
　　曰天星十有二辰經天左旋常度不移不足以見¶
　　吉凶惟日月五星行乎十二辰之次緯天左旋而¶
　　日有薄蝕暈珥之變月有盈虧朓朒之變五星有¶
<pb:KR3j0161_WYG_059-2b>¶
　　盈縮圜角之變故總言日月星辰之變動變動即¶
　　所謂遷也順則為吉逆則為凶二者相叅變矣星¶
　　土十二土也合而言之曰九州星土之書雖無可¶
　　攷然十二國之分野載諸傳記灾祥所應亦皆可¶
　　證若昭十年有星出於婺女鄭禆竈曰今兹嵗在¶
　　顓頊之墟姜氏任氏實守其地此元枵為齊之分¶
　　星而青州之星土也昭三十二年吳伐越晉史墨¶
　　曰越得嵗而吳伐之必受其凶釋者曰嵗在星紀¶
<pb:KR3j0161_WYG_059-3a>¶
　　此星紀為越之分星而揚州之星土也昭元年鄭¶
　　子產曰成王滅唐而封叔虞焉故参為晉星實沈¶
　　為参神此實沈為晉之分星而并州之星土也襄¶
　　九年晉士弱曰陶唐氏之火正閼伯居商邱相土¶
　　因之故商主大火此大火為宋之分星而豫州之¶
　　星土也昭十七年星孛及漢申湏曰漢水祥也衞¶
　　顓頊之墟故為帝邱其星為大水此娵訾為衞之¶
　　分星而冀州之星土也鄭語周史曰楚重黎之後¶
<pb:KR3j0161_WYG_059-3b>¶
　　也黎為髙辛氏火正此鶉尾為楚之分星而荆州¶
　　之星土也爾雅曰析木為津釋者謂天漢之津梁¶
　　為燕此析木為燕之分星而幽州之星土也以至¶
　　周之鶉火秦之鶉首趙之大梁魯之降婁無非以¶
　　其州之星土而為其國之分星以星土而占灾祥¶
　　其應有可徴矣嵗星在木則水為相之類五星順¶
　　度為祥流逆失度為妖襄二十八年嵗在星紀而¶
　　淫于元枵是謂蛇乗龍梓慎以為宋鄭必饑則言¶
<pb:KR3j0161_WYG_059-4a>¶
　　其所屬以為周楚所惡則言其所衝其嵗星乖次¶
　　之應乎嵗在星紀而吳伐越史墨謂不及四十年¶
　　越其有吳乎以嵗星十二年一周存亡之數不過¶
　　三紀非嵗星順次之應乎以類求之則嵗星太嵗¶
　　皆可参决妖祥之事物色也視日旁雲氣之色左¶
　　氏所謂凡分至啟閉必書雲物占法青為蟲赤為¶
　　兵荒白為䘮荒黄為豐黒為水既言辨吉凶水旱¶
　　又言降豐荒之祲象盖水旱之降為荒年荒年之¶
<pb:KR3j0161_WYG_059-4b>¶
　　降為豐年其序如此十二風者艮為條風從大吕¶
　　太簇之律兑為閶闔風從南吕之律乾為不周風¶
　　從無射應鐘之律坎為廣莫風從黄鐘之律所謂¶
　　八風從律是也又法于緹室之中因逐月管入律¶
　　地之淺深月氣至則葭灰飛以此察天地之和氣¶
　　然左氏載師曠歌北風又歌南風而知晉楚之勝¶
　　負妖祥之應可决於此乖則異别則離此天地之¶
　　不和而為妖祥也故命之使知所趨避上文五事¶
<pb:KR3j0161_WYG_059-5a>¶
　　即救政叙事之所從出也政者國之本詔救政於¶
　　上則人君修省之道事者有司之常職訪叙事於¶
　　下則人臣知警戒之意君臣交修而天降祥矣¶
　　星厯總論曰夫天以輕清之氣而運乎上一晝一¶
　　夜而過一周其道右行日月五星亦以輕清之氣¶
　　而麗乎天日不及一度月不及十三度随天而左¶
　　轉日有中道月有九行日月相推嵗凡十二㑹方¶
　　㑹則月光盡滅而為晦已㑹則月光復蘇而為&KR0203;¶
<pb:KR3j0161_WYG_059-5b>¶
　　舒遅先後近一逺三則月斜倚而為弦相與為對¶
　　當天之中則月光滿而為望&KR0203;晦而日月之行東¶
　　西同道南北同度則月掩日而日為之食至望而¶
　　日月之對同度同道則月亢日而月為之食日至¶
　　角牛之方月行青赤之道則為春為夏日至婁井¶
　　之方月行白黒之道則為秋為冬日道發南去極¶
　　彌逺其景彌長逺長乃極冬乃至焉日道歛北去¶
　　極彌近其景彌短近短乃極夏乃至焉二至之中¶
<pb:KR3j0161_WYG_059-6a>¶
　　道齊景正春秋乃分焉日月之光聚而為星中元¶
　　為北極上元為太微宫下元為天市垣二十八宿¶
　　衆星者言乎其經也金木水火土五星者言乎其¶
　　緯也其曰㑹者言乎日月星辰之所㑹也其曰客¶
　　者言乎星辰之不出太白也其曰主者言乎星辰¶
　　之出乎太白也金水附日一嵗而周天火二嵗而¶
　　周天木十二嵗而周天土二十八嵗而周天故曰¶
　　有遅有速北極則出地上三十六度常見而不隠¶
<pb:KR3j0161_WYG_059-6b>¶
　　南極則入地下三十六度常隠而不見故曰有伏¶
　　有見朝出曰贏夕出曰縮西行曰迷日月同度曰¶
　　陵不順不逆芒及曰犯妖變曰孛含譽之射示其¶
　　喜也格澤之生示其怒也執法郎官象其官也眀¶
　　堂靈臺象其物也此其理之精深而存乎物感者¶
　　也馬融有言上天之理不可測知天之事者惟有¶
　　璇衡一事則求夫得天之實者惟渾天儀近之矣¶
　　盖璇衡之制起於髙辛氏而虞舜察之以璿為璣¶
<pb:KR3j0161_WYG_059-7a>¶
　　而用以轉動是之謂璣以玉為管而横置其中是¶
　　之謂衡璣以定天體衡以齊七曜即今之所謂渾¶
　　天儀也是故黄帝得之厯起辛夘顓帝得之厯起¶
　　乙夘厯之所作非渾天不可也青道二出黄道東¶
　　朱道二出黄道南道之所出非渾天不可也錢藻¶
　　則以朱黒白而别二家星葛衡則以青白黄而别¶
　　三家星以考星宿非渾天不可也自軫十二度至¶
　　氐四度則知為夀星自氐五度至尾九度則知為¶
<pb:KR3j0161_WYG_059-7b>¶
　　大火而其餘莫不皆然是考躔度非渾天不可也¶
　　秦火之後其法蕩然漢洛下閎始經營之鮮于妄¶
　　人又度量之至耿夀昌始鑄而為之象轉而望之¶
　　以知日月星辰之所在也唐李淳風因之而為三¶
　　重儀在外曰六合其内曰三辰其最内曰四游而¶
　　一行復益之以黄道儀焉其為論亦宻矣靖康之¶
　　亂儀象歸于金元人襲之而規環不協難復施用¶
　　於是郭守敬乃創為簡儀仰儀及諸儀表其說以¶
<pb:KR3j0161_WYG_059-8a>¶
　　為昔人以管窺天宿度餘分未得其的乃用二線¶
　　推測于餘分纎微皆有可攷又當時四方測景之¶
　　所凡二十有七東極髙麗西極滇池南踰朱崖北¶
　　盡鐡勒古人所未為者其法俱載元史而儀表至¶
　　今用之豈天唘文眀之治而預生是人以創為一¶
　　代之器乎¶
　　分野之說以中國之九州應上天之十二次丑星¶
　　紀吳越也子元枵齊也亥娵訾衞也娵訾一名¶
<pb:KR3j0161_WYG_059-8b>¶
　　豕韋戌降婁魯也酉大梁趙也申實沈晉也未鶉¶
　　首秦也午鶉火周也已鶉尾楚也辰夀星鄭也夘¶
　　大火宋也寅析木燕也按晉語云實沈之虚晉人¶
　　是居周語云嵗在鶉火我有周之分野左襄九年¶
　　商主大火昭元年参為晉星二十八年龍宋鄭之¶
　　星又曰以害鳥帑周楚惡之則分野之說其来已¶
　　久然星紀在東北而吳越實在東南魯宋鄭相去¶
　　甚邇而分為四次且娵訾降婁戌亥之次也而魯¶
<pb:KR3j0161_WYG_059-9a>¶
　　衞屬之三家分晉始有趙何以大梁獨属趙韓魏¶
　　不聞漢書地理志分郡國以配諸次其地分或多¶
　　或少鶉首極多鶉火極狭徒祖相傳未聞源委於¶
　　其分野或有妖祥占者多效皆聖哲度知非後人¶
　　所能測也周官九州分野角亢氐兖州房心豫州¶
　　尾箕幽州斗牛女揚州虛危青州室壁并州奎婁¶
　　胃徐州昴畢冀州觜参益州井鬼雍州栁星張三¶
　　河翼軫荆州¶
<pb:KR3j0161_WYG_059-9b>¶
　　凡五星嵗星色青比参左肩熒惑色赤比心大星¶
　　鎮星色黄比参右肩太白色白比狼星辰星色黒¶
　　比奎大星得其常色而應四時則吉變常則凶木¶
　　與土合為内亂饑與水合為變謀而更事與火合¶
　　為饑為旱與金合為白衣之㑹合鬭國有内亂野¶
　　有破軍為水太白在南嵗星在北名曰牝牡年榖¶
　　大熟太白在北嵗星在南其年或有或無火與金¶
　　合為爍為䘮不可舉事用兵從軍為軍憂離之軍¶
<pb:KR3j0161_WYG_059-10a>¶
　　却出太白隂分地出其陽偏將戰與土合為憂主¶
　　孽卿與水合為北軍用兵舉事大敗一曰火與水¶
　　合為焠不可舉事用兵土與水合為壅沮不可舉¶
　　事用兵有覆軍一曰為變謀更事必為旱與木合¶
　　國饑水與金合為變謀為兵憂木火土金與水闘¶
　　皆為戰兵不在外皆為内亂三星合是為驚立絶¶
　　行其國外内有兵與䘮百姓饑乏改立侯主四星¶
　　合是謂易行有徳受慶改立王者奄有四方子孫¶
<pb:KR3j0161_WYG_059-10b>¶
　　蕃昌亡徳受殃離其國家滅其宗廟百姓離去被¶
　　滿四方五星皆大其事亦大皆小事亦小五星俱¶
　　見其年必惡凡五星與列宿相去方寸為犯俱之¶
　　不去為守兩體俱動而直曰觸離復合合復離曰¶
　　闘當東反西曰退芒角相及同舍曰合凡五星東¶
　　行為順西行為逆順則疾逆則遅通而率之終於¶
　　東行不東不西曰留與日相近而不見曰伏伏與¶
　　日同度曰合凡金水二星行速而不經天自始與¶
<pb:KR3j0161_WYG_059-11a>¶
　　日合後行速而先日夕見西方去日前稍逺夕時¶
　　欲近南方則漸遅遅極則留留而近日則逆行而¶
　　合日在於日後晨見東方逆極則留留而後遅遅¶
　　極去日稍逺旦時欲近南方則速行以近日晨伏¶
　　於東方復與日合度此五星合見遅疾順逆流行¶
　　之大端也¶
　　凡五星之行古法周天之數如嵗星謂十二年一¶
　　周天乃約數耳晉灼謂太嵗在四仲則行三宿在¶
<pb:KR3j0161_WYG_059-11b>¶
　　四季則行二宿故十二年而行周二十八宿其說¶
　　亦非夫二十八宿度有廣狭而嵗星之行自有盈¶
　　縮豈得以十二年一周無差忒乎唐一行始言嵗¶
　　星自商周迄春秋季年三百二十餘年而超一次¶
　　因以為常以春秋亂世則其行速時平則其行遅¶
　　其說尤迂既乃為後率前率之術以求之則其說¶
　　自悖矣今紹興歴法嵗星每年行一百四十五分¶
　　是每年行一次之外有餘一分積一百四十四年¶
<pb:KR3j0161_WYG_059-12a>¶
　　剰一次矣然則先儒之說安可信乎餘四星之行¶
　　固無順逆中間豈無差忒一行不復詳言盖亦知¶
　　之矣¶
　　堯置閏以定四時舜察璣衡以齊七政唐虞之時¶
　　歴象已極詳宻獨日月之食缺而不講良有深意¶
　　後世疇人預定視為固然戒省之意蔑如矣薄蝕¶
　　之說大約云月體無光待日為光日半照即為弦¶
　　日全照即為望望為日光所照反得奪月光者當¶
<pb:KR3j0161_WYG_059-12b>¶
　　日之衝有大如日者謂之闇虚闇虛當月則月必¶
　　滅故為月食日奪光應每望常食而有不食者道¶
　　度異也日月異道有時而交交則相犯故日月逓¶
　　食交在望前&KR0203;則日食望則月食交在望後望則¶
　　月食後月&KR0203;則日食交正在&KR0203;則日食既前後望¶
　　不食交正在望則月食既前後&KR0203;不食大率一百¶
　　七十三日有竒而道始一交非交則不相侵犯故¶
　　&KR0203;望不常有食也日月同㑹道度相交月掩日光¶
<pb:KR3j0161_WYG_059-13a>¶
　　故日食日掩月光故月食月食是日光所衝日食¶
　　是月光所映故日食常在&KR0203;月食常在望也日月¶
　　之行有南北則食有髙下日月之體有疎宻則食¶
　　有偏全其度數晷刻咸可推算又連月食者甚少¶
　　惟春秋襄二十一年九月十月二十四年七月八¶
　　月頻食前書文紀三年十月十一月晦頻食髙紀¶
　　三年十月甲戌晦日有食之十一月癸夘晦日有¶
　　食之二十九日而食為太速榖梁荘公十有八年¶
<pb:KR3j0161_WYG_059-13b>¶
　　春王正月日有食之傳曰不言日不言&KR0203;夜食也¶
　　註一日一夜合為一日今&KR0203;日日始出其有虧傷¶
　　之處未復故知此是夜食榖梁之說甚異徐邈云¶
　　夜食則星無光云一云夜食者厯官差其時宋寧¶
　　宗六年史官言夜食不見是也元旦日食史或有¶
　　之然未有連嵗日食如晉武帝時者咸亨三年春¶
　　正月庚子&KR0203;日有食之四年正月庚午&KR0203;日有食¶
　　之太康七年正月甲寅&KR0203;日有食之八年正月戊¶
<pb:KR3j0161_WYG_059-14a>¶
　　申朔日有食之梁普同元年正月乙亥&KR0203;大赦改¶
　　元丙子日有食之二日食為異或云厯官避元日¶
　　食移乙亥為&KR0203;耳太清元年正月己亥&KR0203;日有食¶
　　之則又未必為厯官所移也東漢月二日食者凡¶
　　三一云史官不見遼東以聞永樂十一年元旦日¶
　　食吕尚書震請賀如常惟儀文簡公智争議不可¶
　　上韙其言月食史不書然&KR0203;望皆食為變天順五¶
　　年十一月&KR0203;日食望月食成化十二年二月&KR0203;日¶
<pb:KR3j0161_WYG_059-14b>¶
　　食望月食¶
　　魏永安二年十月己酉日食地下虧從西南角起¶
　　宋淳熈十二年九月望太史言月食在夜新厯楊¶
　　忠輔言月食在晝慶元四年九月&KR0203;太史言日食¶
　　在晝草澤陳大猷言日食且在夜是榖梁傳不獨¶
　　言日有夜食而月並有晝食也¶
　　漏刻之箭晝夜共百刻冬夏之間則有長短焉太¶
　　史立成法有四十八箭按乾象厯及諸厯法皆云¶
<pb:KR3j0161_WYG_059-15a>¶
　　冬至則晝四十五夜五十五夏至則晝六十五夜¶
　　三十五春秋分則晝五十五半夜四十四半從春分¶
　　至於夏至晝漸長増九刻半從夏至至於秋分所¶
　　減亦如之從秋分至於冬至晝漸短減十刻半從¶
　　冬至至於春分所加亦如之又於毎氣之間加減¶
　　刻數有多有少其事在於厯術以其算數有多有¶
　　少不可通而為率故太史之官立為法定作四十¶
　　八箭以一年有二十四氣每一氣之間又分為二¶
<pb:KR3j0161_WYG_059-15b>¶
　　通率七日強半而易一箭故周年而用箭四十八¶
　　也厯言晝夜者以昬明為限馬融王肅注尚書以¶
　　為日永則晝漏六十刻夜漏四十刻日短則晝漏¶
　　四十刻夜漏六十刻日中宵中則晝夜各五十刻¶
　　者以尚書有日出日入之語遂以日見為限尚書¶
　　緯謂刻為商鄭作士昬禮目録云日入三商為昬¶
　　舉全數以言耳其實日見之前日入之後距昬眀¶
　　各有二刻半減晝五刻以禆夜故於厯法皆多校¶
<pb:KR3j0161_WYG_059-16a>¶
　　五刻也今欽天監厯日皆用馬王之說而長止於¶
　　五十九刻不言六十短止於四十一刻不言四十¶
　　以見隂陽之妙云¶
　　按璣衡之象或謂起於伏羲或謂作於帝嚳或云¶
　　乃羲和舊制非舜創為也馬融謂上天之體不可¶
　　測知天之事者惟有璣衡一事而已璣衡即今渾¶
　　天儀也王蕃之論亦謂儀之制置天梁地平以定¶
　　天體為四游以綴赤道者此謂璣也置望筩横簫¶
<pb:KR3j0161_WYG_059-16b>¶
　　於儀中以窺七曜之行而知其躔離之次者此謂¶
　　衡也若六合儀三辰儀四游儀並列為三重者李¶
　　淳風所作而黄道儀者一行所増也始張衡祖洛¶
　　下閎耿夀昌之法别為渾象㝠輪宻室以漏水轉¶
　　之以合璇璣所加星度則渾象本别為一器唐李¶
　　淳風梁令瓉祖之始與渾儀並用宋沈括所上渾¶
　　天儀載在宋史者其為論精宻有志於復古儀象¶
　　者可考也¶
<pb:KR3j0161_WYG_059-17a>¶
　　洪武中與侍臣論日月五星侍臣以蔡氏左旋之¶
　　說為對上曰天左旋日月五星右旋盖二十八宿¶
　　經也附天體而不動日月五星緯乎天者也朕嘗¶
　　於天清氣爽之夜指一宿以為主太隂居星宿之¶
　　西相去丈許盡一夜則太隂漸過而東矣由此觀¶
　　之則是右旋此歴家嘗言之蔡氏特儒家之說耳¶
　　李日華云北極五星鈎陳六星皆在紫微宫中北¶
　　極辰也其紐星天之樞也天運無窮三光逓曜而¶
<pb:KR3j0161_WYG_059-17b>¶
　　極星不動故曰居其所而衆星拱之賈逵張衡蔡¶
　　邕王蕃陸績皆以北極紐星為樞是不動處也祖¶
　　&KR0008;以儀凖候不動䖏在紐星之末猶一度有餘盖¶
　　辰天壤也凡天無星處皆曰辰惟北極紐星為衆¶
　　動之樞而其末一度有餘適無别星故得騐其不¶
　　動耳¶
　　日影周髀靈憲周官鄭注皆云每千里差一寸何¶
　　承天云六百里差一寸信都芳云二百五十里差¶
<pb:KR3j0161_WYG_059-18a>¶
　　一寸嘉靖中監正樂頀五星聚營室疏臣等預算¶
　　今年正月五星以次聚營室但太陽臨近當隠伏¶
　　不見今候其象果然夫數不爽而星暗聚則其降¶
　　精流氣亦必成祥自古五星之聚莫不有大福大¶
　　禍惟視人君徳政淑慝何如耳占書曰五星之聚¶
　　是謂改易王者有徳受慶子孫蕃昌無徳受殃失¶
　　其國家百姓流亡盖天道無親福無常至故五星¶
　　之聚有福有禍無徳靡不受禍聚房周祚以昌聚¶
<pb:KR3j0161_WYG_059-18b>¶
　　箕齊桓用覇漢興聚井宋盛聚奎是四者皆當更¶
　　革之際一福一禍培栽傾覆昭然在徳惟天寳聚¶
　　於尾箕而唐徳弗稱旋有禄山之亂唐業遂衰皇¶
　　上聖徳中興五星適聚可不亟圖修徳愛養黎元¶
　　以承此天慶乎簡易寡慾修徳之大儉費省財愛¶
　　民之實伏乞陛下鑒此天數之大克己約躬勵精¶
　　而實行之使人心悦而天意孚真所謂有徳受慶¶
　　矣臣職司占候竊惟禍福之祥莫大於此至於修¶
<pb:KR3j0161_WYG_059-19a>¶
　　徳應天之實非臣等之言所能盡意更乞延訪文¶
　　武羣臣博求修徳愛民之道而實行之占書又曰¶
　　天下兵謀則五星聚於營室凡所以内修外攘以¶
　　銷邉疆盗賊之謀者亦何可不加之意也余按嘉¶
　　靖時五星聚營室其後改宫殿改郊壇改太廟紛¶
　　紛制作海内虚耗此足應之樂監正不以頌而以¶
　　規可謂良臣矣¶
　　唐白居易司天臺詩司天臺仰觀俯察天人際羲¶
<pb:KR3j0161_WYG_059-19b>¶
　　和死來職事廢官不求賢空取藝昔聞西漢元成¶
　　間下陵上替謫見天北辰微暗少光色四星煌煌¶
　　如火赤耀芒動角射三台半見半滅中台拆是時¶
　　非無太史官眼見心知不敢言眀朝趨入眀光殿¶
　　惟奏慶雲夀星見天之時變兩如斯九重天子不¶
　　得知安用臺髙百尺為夫昔人論國家治亂係於¶
　　言路之通塞李沆為相日以四方水旱盗賊之事¶
　　奏聞於上自言人主當知四方之艱難區區可以¶
<pb:KR3j0161_WYG_059-20a>¶
　　報國家者此耳卓哉其慮逺矣¶
　　附記¶
　　郭守敬字若思順徳邢臺人中統三年以薦賜見¶
　　上都大喜授都水監工部郎中先是太保劉秉忠¶
　　以大眀厯自遼金承用二百餘年浸以後天議欲¶
　　修正而薨至是江左既平上思用其言遂以公與¶
　　賛善王公率南北日官分掌測騐推歩於下而忠¶
　　宣樞密二張公為之主領裁奏於上復共薦前中¶
<pb:KR3j0161_WYG_059-20b>¶
　　書左丞許公能推眀厯理俾参預之公首言厯之¶
　　本在於測騐而測騐之器莫先儀表今司天渾儀¶
　　宋皇祐中汴亰所造不與此處天度相符比量南¶
　　北二極約差四度表石年深亦復欹側公乃盡考¶
　　其失而移置之既又别圖爽塏以木為重棚創作¶
　　簡儀髙表用相比覈又以為天樞附極而動昔人¶
　　嘗展管望之未得其的作候極儀極辰既位天體¶
　　斯正作渾天象象雖形似莫適所用作玲瓏儀以¶
<pb:KR3j0161_WYG_059-21a>¶
　　表之矩方測天之正圓欲合也實難法當以圓求¶
　　圓作仰儀古有經緯結而不動公則易之作立運¶
　　儀日有中道月有九行公則一之作證理儀表髙¶
　　景虚罔象非真作景符月雖有眀察景則難作闚¶
　　几厯法之騐在於交㑹作日月食儀天有赤道輪¶
　　以當之兩極低昻標以指之作星晷定時儀以上¶
　　凡十三等又作正方案丸表懸正儀座正儀凡四¶
　　等為四方行測者所用又作仰規覆矩圖異方渾¶
<pb:KR3j0161_WYG_059-21b>¶
　　葢圖日出入永短圖凡五䓁與上諸儀互相参攷¶
　　十六年改局為太史院以賛善公為太史令公為¶
　　同知太史院事給印章立官府是年奏進儀表式¶
　　様公乃對御指陳理致一一周悉公因奏唐一行¶
　　開元間令南宫説天下測景書中見者凡十三處¶
　　今疆宇比唐尤大若不逺方測騐日月交食分數¶
　　時刻不同晝夜長短不同日月星辰去天髙下不¶
　　同即曰測騐人少可先南北立表取直測景上可¶
<pb:KR3j0161_WYG_059-22a>¶
　　其奏遂設監候官十四員分道相繼而出先測得¶
　　南海北極出地十五度夏至景在表南長一尺一¶
　　寸六分晝五十四刻夜四十六刻衡岳北極出地¶
　　二十五度夏至日在表端無景晝五十六刻夜四¶
　　十四刻岳臺北極出地三十五度夏至景長一尺¶
　　四寸八分晝六十刻夜四十刻和林北極出地四¶
　　十五度夏至景長三尺二寸四分晝六十四刻夜三¶
　　十六刻鐡勒北極出地五十五度夏至景長五尺¶
<pb:KR3j0161_WYG_059-22b>¶
　　一分晝七十刻夜三十刻北海北極出地六十五¶
　　度夏至景長六尺七寸八分晝八十二刻夜一十¶
　　八刻繼又測得上都北極出地四十三度少北亰¶
　　北極出地四十二度強益都北極出地三十七度¶
　　少登州北極出地三十八度少髙麗北極出地三¶
　　十八度少西京北極出地四十度少太原北極出¶
　　地三十八度少安西府北極出地三十四度半強¶
　　興元北極出地三十三度半強成都北極出地三¶
<pb:KR3j0161_WYG_059-23a>¶
　　十一度半強西凉州北極出地四十度強東平北¶
　　極出地三十五度太大名北極出地三十六度南¶
　　亰北極出地三十四度太強陽城北極出地三十¶
　　四度太弱揚州北極出地三十三度鄂州北極出¶
　　地三十一度半吉州北極出地二十六度半雷州¶
　　北極出地二十度太瓊州北極出地十九度太十¶
　　七年新歴告成拜太史令公與太史諸公同上奏¶
　　曰臣䓁竊聞帝王之事莫重於歴自黄帝迎日推¶
<pb:KR3j0161_WYG_059-23b>¶
　　策帝堯以閏月定四時成嵗舜在璇璣玉衡以齊¶
　　七政爰及三代歴無定法周秦之間閏餘乖次西¶
　　漢造三統厯百三十年而後是非始定東漢造四¶
　　分厯七十餘年而儀式方備又百二十一年劉洪¶
　　造乾象厯始悟月行有遅速又百八十年姜岌造¶
　　三紀甲子厯始悟以月食衝檢日宿度所在又五¶
　　十七年何承天造元嘉歴始悟以&KR0203;望及弦皆定¶
　　大小餘又六十五年祖冲之造大眀厯始悟太陽¶
<pb:KR3j0161_WYG_059-24a>¶
　　有嵗差之數極星去不動處一度餘又五十二年¶
　　張子信始悟日月交道有表裏五星有遅疾留&KR0647;¶
　　又三十三年劉焯造皇極厯始悟日行有盈縮又¶
　　三十五年傅仁均造寅元歴頗采舊儀始用定&KR0203;¶
　　又四十六年李淳風造麟徳厯以古厯章蔀元首¶
　　分度不齊始為總法用進&KR0203;以避晦晨月見又六¶
　　十三年僧一行造大衍厯始以&KR0203;有四大三小定¶
　　九服交食之異又九十四年徐昻造宣眀厯始悟¶
<pb:KR3j0161_WYG_059-24b>¶
　　日食有氣刻時三差又二百三十六年姚舜輔造¶
　　紀元厯始悟食甚泛餘差數以上計千一百八十¶
　　二年厯經七十改其創法者十有三家自是又百¶
　　七十四年欽惟聖朝統一六合肇造區夏専命臣¶
　　䓁改治新厯臣䓁用創造簡儀髙表慿其測到實¶
　　數所考正者凡七事一曰冬至自丙子年立冬後¶
　　依毎日測到晷景逐日取對冬至前後日差同者¶
　　為準得丁丑年冬至在戊戌日夜半後八刻半又¶
<pb:KR3j0161_WYG_059-25a>¶
　　定丁丑夏至在庚子日夜半後七十刻又定戊寅¶
　　冬至在癸夘日夜半後三十三刻己夘冬至在戊¶
　　申日夜半後五十七刻半庚辰冬至在癸丑日夜¶
　　半後八十一刻半各減大眀歴十八刻逺近相符¶
　　前後應準二曰嵗餘自劉宋大眀歴以來凡測景¶
　　騐氣得冬至時刻真數者有六用以相距各得其¶
　　時合用嵗餘今考騐四年相符不差仍自宋大眀¶
　　壬寅年距至今日八百一十年毎嵗合得三百六¶
<pb:KR3j0161_WYG_059-25b>¶
　　十五日二十四刻二十五分其二十五分為今歴¶
　　嵗餘合用之數三曰日躔用至元丁丑四月癸酉¶
　　望月食既推求日躔得冬至日躔赤道箕宿十度¶
　　黄道箕九度有畸仍慿毎日測到太陽躔度或憑¶
　　星測月或慿月測日或徑慿星度測日立術推算¶
　　起自丁丑正月至己夘十二月凡三年共得一百¶
　　三十四事皆躔於箕與月食相符四曰月離自丁¶
　　丑以来至今慿毎日測到逐時太隂行度推算變¶
<pb:KR3j0161_WYG_059-26a>¶
　　從黄道求入轉極遅極疾并平行處前後凡十三¶
　　轉計五十一事内除去不真的外有三十事得大¶
　　眀歴入轉後天又因考騐交食加大眀歴三十刻¶
　　與天道合五曰入交自丁丑五月以来慿毎日測¶
　　到太隂去極度數比擬黄道去極度得月道交於¶
　　黄道共得八事仍依日食法度推求皆有食分得¶
　　入時刻與大眀所差不多六曰二十八宿距度自¶
　　漢太初厯以来距度不同互有損益大眀歴則於¶
<pb:KR3j0161_WYG_059-26b>¶
　　度下餘分附以大半少皆私意牽就未嘗實測其¶
　　數今新儀皆細刻周天度分毎度為三十六分以¶
　　距線代管窺宿度餘分並依實測不以私意牽就¶
　　七曰日出入晝夜刻大眀歴日出入晝夜刻皆據¶
　　汴京為準其刻數與大都不同今更以本方北極¶
　　出地髙下黄道出入内外度立術推求毎日日出¶
　　入晝夜刻得夏至極長日出寅正二刻日入戌初¶
　　二刻晝六十二刻夜三十八刻冬至極短日出辰¶
<pb:KR3j0161_WYG_059-27a>¶
　　初二刻日入申正二刻晝三十八刻夜六十二刻¶
　　永為定式所創法凡五事一曰太陽盈縮用四正¶
　　定氣立為升降限立招差求得毎日行分初末極¶
　　差積度比古為密二曰月行遅疾古歴皆用二十¶
　　八限今以萬分日之八百二十分為一限凡析為¶
　　三百三十六限依垜疊招差求得轉分進退其遅¶
　　疾度數逐時不同盖前所未有三曰黄赤道差舊¶
　　法以一百一度相減相乗今依算術勾股弧矢方¶
<pb:KR3j0161_WYG_059-27b>¶
　　圓斜直所容求到度率積差差率與天道實為脗¶
　　合四曰黄赤道内外度據累年實測内外極度二¶
　　十三度九十分以圎容方直矢接勾股為法求毎¶
　　日去極與所測相符五曰白道赤周舊法黄道變¶
　　推白道以斜求斜今用立渾比量得月與赤道正¶
　　交距春秋二正黄赤道正交一十四度六十六分¶
　　擬以為法推逐月毎交二十八宿度分於理未盡¶
　　十六年太史王公卒時歴雖頒然其推歩之式與¶
<pb:KR3j0161_WYG_059-28a>¶
　　夫立成之數尚未有定藳公於是比次篇類整齊¶
　　分抄裁為推歩七卷立成二卷歴擬議藳三卷轉¶
　　神選擇二卷上中下三厯註式十二卷二十三年¶
　　繼為太史遂上表奏進又有時候箋註二卷修改¶
　　源流一卷其測騐書有儀象法式二卷二至晷景¶
　　考二十卷五星細行考五十卷古今交食考一卷¶
　　新測二十八舎雜座諸星入宿去極一卷新測無¶
　　名諸星一卷月離考一卷並藏之官厯法至郭太¶
<pb:KR3j0161_WYG_059-28b>¶
　　史厯之聖也後世欲外其法而别取㨗術未有不¶
　　舛謬而卒不可行者聞其遺書為元順帝北遯時¶
　　帶至沙漠不知尚有存者否乎¶
　¶
　¶
　¶
　¶
　春眀夢餘録卷五十九¶
