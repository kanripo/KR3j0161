# -*- mode: mandoku-view; -*-
#+TITLE: 春明夢餘錄
#+DATE: 2015-08-24 23:25:40.945212
#+PROPERTY: ID KR3j0161
#+PROPERTY: BASEEDITION WYG    
#+PROPERTY: JUAN 卷二十
<pb:KR3j0161_WYG_020-1a>¶
欽定四庫全書卷¶
　春明夢餘録卷二十¶
　　　　　　　　　　吏部左侍郎孫承澤撰¶
　　帝王廟¶
帝王廟在阜成門内大市街之西永樂定鼎北京諸祀¶
畢舉惟帝王無廟嘉靖十年中允廖道南請改大慈恩¶
寺興辟雍以行飬老之禮撤靈濟宫徐知證知諤二神¶
改設歴代帝王神位仍配以歴代名臣禮部覆言今國¶
<pb:KR3j0161_WYG_020-1b>¶
子監乃祖宗以来臨幸之地恐不必更葺梵宇舊址重¶
立辟雍惟都内喜佛寺係元人&KR0075;制敗壊風俗相應毁¶
棄靈濟二神當時已得罪名教固宜撤去但所在窄隘¶
不足以改設帝王寢廟宜擇地别建得㫖邪鬼&KR0075;像可¶
便毁之帝王廟工部其相地卜日興工於是工部銷毁¶
&KR0075;像㑹官相擇帝王廟地因言阜成門内保安寺故址¶
舊為官地改置神武後衛而中官陳林鬻其餘為私宅¶
地勢整潔且通西壇可贖還而鼎新之詔可遣工部侍¶
<pb:KR3j0161_WYG_020-2a>¶
郎錢如京提督工程名景徳崇聖之殿東西兩廡南砌¶
二燎爐殿後為祭器庫前為景徳門門外東為神庫神¶
厨宰牲亭鐘樓又前為廟街門東西二坊曰景徳立下¶
馬牌¶
　　大學士宋訥帝王廟碑兩儀判而人極立大統建¶
　　而君道眀越自上古神聖繼作代天理物以開萬¶
　　世太平之治故天地以之而位四時以之而序萬¶
　　物以之而育大經大本以之而立盛徳相繼傳至¶
<pb:KR3j0161_WYG_020-2b>¶
　　於今欽惟聖天子受天明命肇修人紀以建民極¶
　　纘皇帝王之正統衍億萬年之洪基稽古制作廟¶
　　京邑以祀歴代帝王重一統也相舊廟地介乎通¶
　　衢䙝而勿嚴洪武二十一年秋始命改作于欽天¶
　　山陽越明年己巳夏五月三日工部尚書臣秦逵¶
　　奏成功請文劖石詔臣訥為之記臣忝職胄監懼¶
　　不敢辭謹拜手稽首而言曰帝王功徳於昭於天¶
　　宜有清廟以宅神展敬歴世以来祀典斯闕三皇¶
<pb:KR3j0161_WYG_020-3a>¶
　　五帝祭于肆類僅見于周而堯舜禹湯發迹肇基¶
　　及所經歴之地或有祠焉遣使致祭後世有之至¶
　　於合廟京國嵗修享禮古未之聞皇上定鼎江右¶
　　治功既成神人洽和禮樂明備凡廟祀之凟禮不¶
　　經謟神非法者一切去之正名定統肇自三皇繼¶
　　以五帝曰三王曰兩漢曰唐曰宋曰元受命代興¶
　　或禪或繼功相比徳相侔列像於庭金玉其相衮¶
　　冕焜煌聚精㑹神咸宅於兹毎嵗春秋二仲諏日¶
<pb:KR3j0161_WYG_020-3b>¶
　　誓士上御宸極制命大臣齋眀承事籩豆靜嘉粢¶
　　盛豐潔告充告碩神格洋洋所以推惟本始式昭¶
　　曠典者至矣三年則命奉香幣詣陵寢具儀物以¶
　　時致享又以昭聖顯靈而示不忘也嗚呼天生民¶
　　而立之君所以靖亂也康濟天下阜成兆民而登¶
　　之仁夀之域者皆以奉若天道而已是故前乎三¶
　　代之家天下者亦天也皇帝王之繼作漢唐宋之¶
　　迭興以至於元皆能混一寰宇紹正大統以承天¶
<pb:KR3j0161_WYG_020-4a>¶
　　休而為民極右之序之不亦宜乎秦晉及隋視其¶
　　功徳不能無愧故斥而不與是可見皇上敦名實¶
　　重理道崇徳報功大公至正之心真足以度越百¶
　　王垂憲来世永永無斁謹為之銘曰惟皇作極克¶
　　配天地丕昭盛化以正大位皇道而皇帝道而帝¶
　　歴夏商周三王迭繼熙熙皥皥同底於治於赫漢¶
　　祖寛而有制光武奮興炎靈用熾唐興晉陽遂有¶
　　神器太宗重光力行仁義明明有宋其徳克類暨¶
<pb:KR3j0161_WYG_020-4b>¶
　　于元氏而亦用乂豐功茂徳後先輝賁翼翼新宫¶
　　有侐而閟貌象既嚴皇靈斯蒞享祀苾芬儀文孔¶
　　備陟降在庭神之攸塈祚我皇眀以克永世¶
　　洪武元年祀三皇用太牢以勾芒祝融風后力牧¶
　　配四年今天下立三皇廟嵗春秋祭已而祭扵陵¶
　　是年命禮官㕘考古帝王在中原安養人民者三¶
　　十四君合祀之擇名臣從祀六年上從禮官言古¶
　　帝王有父子祖孫合祀非禮乃别立帝王廟同堂¶
<pb:KR3j0161_WYG_020-5a>¶
　　異室祀三皇五帝禹湯文武漢髙光唐髙祖太宗¶
　　宋太祖元世祖其守成賢君令所在有司祭于陵¶
　　七年塑帝王衮冕坐像上曰伏羲神農未有衣裳¶
　　之制勿加冕服二十年以武成王從祀去王號二¶
　　十一年禮官擇歴代名臣始終全節者三十五人¶
　　請從祀上曰趙普負太祖不忠不可祀元穆呼哩¶
　　安圖祖也不可祀孫而去祖可祀穆呼哩罷安圖¶
　　并巴延阿珠勿祀又曰漢陳平馮異宋潘羙皆宜¶
<pb:KR3j0161_WYG_020-5b>¶
　　祀又曰文王雖基周命終守臣節唐髙祖有天下¶
　　本太宗也可勿祀祀于陵增祀隋文帝是年廟火¶
　　改建於欽天山之陽去隋文帝又增帝王壇于大¶
　　祀殿以孟春從祀天地惟仲秋祭於廟嘉靖九年¶
　　罷南郊從祀禮官請加南京廟春祭上不從令建¶
　　廟京師以嵗仲春秋祭罷南京廟祭十年春上祀¶
　　之文華殿是年廟成殿中奉安太昊伏羲氏炎帝¶
　　神農氏黄帝軒轅氏東奉安帝金天氏帝髙陽氏¶
<pb:KR3j0161_WYG_020-6a>¶
　　帝髙辛氏帝陶唐氏帝有虞氏西奉安夏禹王啇¶
　　湯王周武王又東奉安漢髙祖皇帝漢光武皇帝¶
　　又西奉安唐太宗皇帝宋太祖皇帝東廡則風后¶
　　臯陶龍伯益傅說召公奭召穆公虎張良曹参為¶
　　一壇西廡則力牧䕫伯夷伊尹周公旦太公望方¶
　　叔蕭何陳平為一壇東之次則周勃馮異房元齡¶
　　李靖李晟潘羙岳飛許逺為一壇西之次則鄧禹¶
　　諸葛亮杜如晦郭子儀曹彬韓世忠張浚張廵為¶
<pb:KR3j0161_WYG_020-6b>¶
　　一壇從祀是年上親祭修撰姚淶請罷元世祖并¶
　　從祀之臣穆呼哩等凡嵗仲春秋太常寺題請遣¶
　　大臣一員行禮四員分獻凡子午卯酉之秋上傳¶
　　制遣樂舞生祭於陵其年罷秋祭¶
　　昔人議罷唐髙祖而祀太宗為非者謂温大雅大¶
　　唐創業起居注義旗之初皆由帝㫖大郎二郎尚¶
　　未軒輊及入關東討秦力雖多然身係嗣𦙍何殊¶
　　将帥禁門之舉不無遺議焉而遽謂功盡彼出罷¶
<pb:KR3j0161_WYG_020-7a>¶
　　父祀子靈豈無知至於從祀云者以臣事君耳中¶
　　興諸君未聞爼豆而其臣儼然且仲虺列於見知¶
　　甘盤稱為舊學梁公之伐逺過西平淮隂之寃有¶
　　同武穆而舎彼取此義復何居也¶
　¶
　¶
　¶
　¶
<pb:KR3j0161_WYG_020-7b>¶
　¶
　¶
　¶
　¶
　¶
　¶
　¶
　春明夢餘録卷二十¶
